---
layout: page
title: TuPlay Spelförening
---

## Om oss
TuPlay är en förening som grundades hösten 2012 av ett gäng elever på Tullängsskolan med syftet att anordna LAN på skolan. Sedan dess har föreningen anordnat totalt elva LAN och har nu planer på TuPlay: Open 2017 till hösten. Vi har vuxit ur Tullängsskolan och anordnade de senaste fyra LAN:en på Scenit Kulturhuset i Örebro, där även TuPlay: Open 2017 kommer arrangeras. Förra LAN:et var fullbokat av 180 deltagare med bordsplats och vi kommer nästa gång ha lika många platser tillgängliga, men satsa mer på övriga aktiviteter runt LAN:et.

Intresset för föreningen har genomgående varit stort och den har vuxit lavinartat på senare år till ca. 600 medlemmar 2015. Vi är idag Örebros största LAN-arrangör. Verksamheten har utökats till att inte bara handla om LAN utan TuPlay är nu även inblandat i att arrangera turneringar online och spelkvällar.

TuPlay Spelförening är med i Sverok, som är Sveriges största ungdomsförbund med särskild inriktning på spelhobbyn. Genom Sverok får vi bidrag för att kunna bedriva vår verksamhet.Mer information kring vad som är aktuellt just nu kan du hitta på vår facebooksida. Vill du komma i kontakt med oss går det bra att kontakta oss här. Hör gärna av dig om du vill prata med oss om exempelvis sponsring, om du är intresserad av att vara med i crew (föreningens engagerade) eller om du kanske har en idé på vad vi bör anordna härnäst.
